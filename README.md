# Eindproject
Eindproject voor de minor programmeren
Renske Talsma 

# DeHet

* Deze app is een oefenapp voor het gebruik van lidwoorden in de Nederlandse taal. Door middel van een simpel spel waarbij de gebruiker een woord voorgeschoteld krijgt waarna hij of zij aan moet geven of het lidwoord de of het moet zijn, kan de gebruiker spelenderwijs in contact komen met de combinaties van zelfstandige naamwoorden en lidwoorden. Omdat er voor veel van de lidwoorden geen logische uitleg is, is het om het goed te leren noodzakelijk dat iemand er veel mee in aanraking komt. Met deze app kan dat. 

* Voor de app zal gebruik worden gemaakt van een woordenboek dat Nederlandse zelfstandige naamwoorden bevat en hun Engelse vertaling. Hoewel de focus zal liggen op het aanleren van de zelfstandig naamwoord-lidwoord combinaties is het ook mogelijk om op een woord te tikken en dan de Engelse vertaling van het woord te zien te krijgen. 

* De app zal verdeeld zijn over tenminste 3 activities. De hoofdactivity zal het spel bevatten waarbij het correcte lidwoord gekozen moet worden. Daarnaast zal er ook een highscoreactivity bestaan welke bijhoudt wat de hoogte scores van de gebruiker waren. Scores worden bepaald door het aantal lidwoorden dat de gebruiker in totaal goed heeft, met een bonus voor achtereenvolgens goed geraden lidwoorden. Per fout lidwoord verliest de gebruiker een leven. De hoeveelheid levens kan ingesteld worden en er kan tevens een modus gespeeld worden waarbij de gebruiker zich geen zorgen hoeft te maken over levens of de score. Na afloop van het spel zal de gebruiker doorverwezen worden naar de highscorestabel.
 Naast de highscoreactivity en de game zelf is er ook een scherm met diverse hints. Er zijn in het Nederlands een aantal groepen woorden die bepaalde conventies volgen als het om het lidwoord gaat. De gebruiker kan deze hints en uitleg bekijken, op elk moment in het spel, om een zetje in de goede richting te krijgen.

* Voor deze app zullen buiten externe woordenboeken geen extra API's of externe zaken nodig zijn. Het woordenboek in XDXF XML formaat zal via Android Studio ingelezen worden. Een probleem is dat het om een gratis woordenboek gaat, wat wellicht een vrij beperkte hoeveelheid woorden oplevert. Het is echter wel zo dat als de basis van de app eenmaal staat, het vervangen of aanpassen van het woordenboek gemakkelijk zou moeten gaan. 

* Er zijn al diverse taalapps op de markt de mensen helpen om een nieuwe taal te leren, bijvoorbeeld DuoLingo of Babbel. Deze apps zijn echter vooral globaal en spitsen zich niet toe op een specifiek probleem dat iemand zou kunnen hebben bij het leren van Nederlands of een andere taal. Omdat de Nederlandse lidwoorden schijnbaar geen enkele logica volgen zijn ze vaak lastig te leren voor buitenlanders. Met deze app kunnen mensen op een iets minder "droge" manier veelvuldig in contact komen met combinaties van lidwoorden en zelfstandige naamwoorden, waardoor het hopelijk een goede ondersteuning kan zijn van het leerproces.  De app is dus niet bedoeld om een complete leerervaring van de Nederlandse taal te bieden, maar ter ondersteuning van mensen die bezig zijn Nederlands te leren en graag wat meer met lidwoorden willen oefenen. Toekomstige uitbreidingen zouden ook de verwijswoorden (die/dit/deze/dat) in de oefeningen kunnen betrekken. 


# Concept schets
!p[](doc/sketch.png)



